<?xml version="1.0" encoding="utf-8"?>
<resources>
    <string name="main_introduction">Ⲡⲓⲟⲩⲱⲛⲥⲁϫⲓ\nالمقدمة</string>
    <string name="main_dialects">Ⲛⲓϫⲓⲛⲥⲁϫⲓ\nاللهجات</string>
    <string name="main_references">Ⲛⲓⲣⲉϥⲙⲓⲥⲓ\nالمصادر</string>
    <string name="main_about">Ϧⲁ\nعن التطبيق</string>
    <string name="main_word">Ⲡⲓⲥⲁϫⲓ ⲙ̀ⲡⲁⲓⲉ̀ϩⲟⲟⲩ\nكلمة اليوم</string>
    <string name="title_activity_settings">الضبط</string>
    <string name="references_title">المصادر</string>
    <string name="string_word_title">كلمة اليوم</string>
    <string name="string_introduction_title">المقدمة</string>
    <string name="string_introduction">في بدايه القصه قائد عظيم معروف باسم\"مينا\" او \"نارمر\" وحد بلدنا عشان يأسس بلد اسمها \"كمت\" المكان اللي بدأت فيه رحلة التاريخ .\n هنا كل شئ ابتدا بتاسيس اول دوله و اعظم حضارة علي مر العصور .\n  و مع استقرار البلد بدأ ظهور اول خط كتابه في مصر علشان يدون اقدم لغه معروفه حاليا للبشريه \"ر ن كمت\" او المعروفه باللغه المصريه القديمه اللي بدأت بخط  \"مدو نتر\" او الخط المقدس او اللي عرفهولنا الاجانب علي ان اسمه \"هيروغليفي\" وهي كلمه يونانيه معناها برضو الخط المقدس .\n  لغتنا كانت حاجه مقدسه و عظيمه عند اجدادنا و كانت هي اقوي رمز من رموز هويتنا و تفردنا .\n  و  زي جمال اجدادنا اختارو للغه حروف جميله متاخده من كل حاجه حواليهم في الطبيعه بس لانه كان صعب يكتبو كل حاجه برسومات صعبه و متقنه كده بدا ظهور خط مختصر للغه و اول من بدا استخدامه كان الكهنه و اللي احنا عارفينه باسم \"الهيراطيقي\" او خط الكهنه و اللي بعض الناس بتفتكره حاجه مختلفه جدا او حتي لغه تانيه لكن في الحقيقه هو شكل مبسط من \"المدو نتر\" او \"الهيروغليفي\" بكل خصائصه و حروفه يعني بالظبط كده زي الفرق بين الرقعه و النسخ مش خط جديد ولا حاجه و مش مرحله لوحده .\n  بعدها مرت الايام و السنين و القرون علي لغتنا و كأي لغه تانيه بدأت تتطور و تتغير و بدا يظهر خط تالت وهو \"الديموطيقي\" اللي ترجمتها خط الشعب او خط العامه و الخط ده كان شبه العربي بيتكتب من اليمين و حروفه مشبكه في بعض و مع ظهور الخط ده حصل تغيرات في اللغه زي سقوط حروف و تغيير نطق كلمات و تركيبات في اللغه.\n  لكن الخط ده كان صعب جدا و بعض المتخصصين في دراسته بيقولو عليه بالبلدي كده اشبه بنبش الفراخ.\n  و في اواخر العصر ده كانت بدات تظهر الحضاره اليونانيه بخطها اللي اتاخد اصلا من \"المدو-نتر \"فاكرينه ! و اللي اتاخد منها اغلب الخطوط الموجودة حاليا.\n  جدودنا شافو ان الخط ده اوضح و اسهل و بدا ينتشر و بدأ محاولات كتابة لغتنا بالخط اليوناني و ده كان قبل دخول الأسكندر مصر اصلا و بعدها دخل اليونانيين و انتشر الخط ده جدا و بعدهم الرومان و بعدهم دخلت المسيحيه مصر او في الوقت ده \"كامي\" او \"كيمي\" ولان المسيحيين كانو بيحاولو يبعدو عن اي شي من المعبودات القديمه اتبنو اكتر كتابه لغتنا بالخط اليوناني و تنظيمه و اضافو عليها ٧ حروف بس من الديموطيقي لان أصواتهم مش موجود في اليوناني يعني حاجه كده زي الفرانكو و تغيير الخط لخط جديد برضو ادي لبعض التغييرات الطبيعيه و التطورات اللغويه لكن اصول لغتنا هي هي,  و الخط ده لانه اتكتب فيه حروف متحركه ظهرت فيه لاول مره اختلاف لهجات مصر القديمه زي  الصعيديه و البحيريه و الاخميميه والاسيوطيه و الفيوميه و البشموريه و كانت اوسعهم انتشاراً الصعيديه و تعتبر هي اللغه الادبيه و استقرت اللغه علي كده لحد ما دخل العرب مصر ....\n  و اللي اطلقو علي سكان مصر الاصليين قبط و اللغه دي اللغه القبطيه و من هنا جت تسميه الخط ده بالخط القبطي يعني الاسم و الخط واللغه ملهمش علاقه اصلا بالمسيحيه الا انها كانت ديانه اغلبيه مصر في الوقت ده.\n  و في القرن العاشر بدأ الاقباط يحسو ان لغتهم بتضعف مقابل العربيه لأسباب عده من اهمها الاقباط المسيحيين و الاقباط المسلمين نفسهم بجانب تغيير اللغه الرسميه لمصر للعربيه و محاولات التطبيع العربي القويه من الحكام العرب.\n  فقرر في الوقت ده بطريرك الكنيسه انه يوحد لهجه الصلاه في الكنايس باكتر لهجه متاح ليها كتب و نساخ اللي هي اللهجه البحيريه و اللي ادي لانتشارها بشكل كبير مقابل اللهجات التانيه علي مستوي مصر .\n  و لما حس الاقباط ان لغتهم بدات تضيع حاولو يكتبوها بالحروف العربيه ذي ما كتبوها قبل كده باليوناني و ده ادي لاخر تغيير طبيعي في اللغه و ظهور ما يعرف باللفظ القبطي البحيري المتاخر وده تقريبا اللفظ او اللهجه الوحيده اللي نقدر نقول اننا سمعناها و استلمناها من اجدادنا.\n  و فضلت اللغه تضعف واحده واحده لحد ما كله تخلي عنها الا الكنيسه المصريه و فضلت اللغه حبيسه جدرانها لحد ما ظهر علم المصريات و القبطيات و بدا الاهتمام باللغه من جديد.\n  و في القرن ال ١٩ كان في منصب بطريرك الكنيسه البابا كيرلس الرابع و اللي حس ان اللفظ المتاخر فيه بعض اللخبطه و الخلط للحروف فكلف شخص في الوقت ده اسمه \"عريان افندي جرجس مفتاح\" لاعاده اللغه لاصلها او اعادتها الي ما قبل دخول العرب و لكن عريان افندي اتجه لنطق الحروف اليونانيه الحالي بدلا من دراسه الحروف و اللهجه المصريه نفسها و تنقيحها.\n  فلا يخفي علي اي دارس متعمق في اللغه انه بدون قصد اخترع لفظ جديد ادخل فيه حروف غريبه صعبه علي اللسان المصري و لكن لان الكنيسه اتبنت اللفظ ده انتشر في معظم الكنائس و في صلواتها حاليا و يكاد يكون هو اللفظ الوحيد المعروف لاغلب الناس للهجه البحيريه و طبعا احنا بنشجع الناس انها تتبع الكنيسه في طريقه صلواتها و لفظها و الحانها لغايه ما تغيره الكنيسه نفسها.\n  علي امل بان القائمين علي اللغه القبطيه في الكنيسه يبدأو في تعديلات تدريجيه لارجاع اللغه لاصلها  او علي الاقل في الحروف الاكثر اختلافا...  \n  و لكن في استخدام اللغه كلغه تحدث او دراسه كل دارس حر في استخدام اللفظ و اللهجه اللي شايفها مناسبه و صحيحه و الجدير بالذكر بان اللغه المصريه القديمه او القبطيه لو تم احيائها كلغه كلام  بين الناس او كلغه رسميه تانيه للبلاد من القياده السياسيه هتكون اقدم لغه حيه موجوده و معروفه للبشريه.\n  علي امل اننا نلاقي المصريين كلهم فخورين  بهويتهم المتفرده العظيمه و بلغتهم الاصليه و يقولو بيها دايما\n  Ⲧⲉⲛϣⲟⲩϣⲟⲩ ϫⲉ ⲁⲛⲟⲛ ϩⲁⲛⲣⲉⲙⲛⲭⲏⲙⲓ ⲛⲉ.\n  \n  Ⲣⲁϥⲓⲕ Ⲁⲩⲛⲓ . رفيق عوني</string>
    <string name="string_dialict_bohiric">ϯⲙⲉⲧⲣⲉⲙⲉⲙϩⲓⲧ (B)\nاللهجة البحيرية</string>
    <string name="string_dialict_sahidic">ϯⲙⲉⲧⲣⲉⲙⲣⲏⲥ (S)\nاللهجة الصعيدية</string>
    <string name="about_version">اصدار 1.0.2</string>
    <string name="about_share">شارك تطبيقنا مع اصدقائك</string>
    <string name="about_plan">التطبيق مهتم بالهويه المصريه عامتا و اللغه المصريه (القبطيه) خاصتا و يهدف التطبيق لاستكمال مشروع دروس للغه القبطيه للاستخدام اليومي و قاموس ناطق يتم اضافه الكلمات المعروفه الاصليه و استحداث الكلمات التي ليس لها مقابل في القبطيه نتيجه توقف الكلام بها من العاميه المصريه و الاشاره لاستحداثها و لكن ينقص فريق العمل متخصصين و دارسين اللغه لاستكمال المشروع و نرحب بهم بالتواصل معنا علي صفحتنا علي الفيسبوك</string>
    <string name="about_team">تصميم واعداد و برمجه\nفريق ϯⲙⲉⲧⲥⲟⲛ\nاعضاء الفريق\n\nرفيق عوني انور\nماريو عوني انور\nد/ مينا فايق زكي</string>
    <string name="about_caution">القائمين علي العمل مبتدئين و غير متخصصين في اللغه القبطيه لذلك وجب التنويه للامانه عن امكانيه وجود بعد الاخطاء او المعلومات الغير مكتمله</string>
    <string name="dialect_menu_about">Ϧⲁ\nعن اللهجه</string>
    <string name="dialect_menu_alphabet">Ⲁⲗⲫⲁⲃⲏⲧⲟⲛ\nالأبجدية</string>
    <string name="dialect_about_bohiric">اللهجه القبطيه البحيريه:\n\nهي واحده من لهجات القبطيه الرئيسيه و تعتبر تاني اهم لهجات اللغه القبطيه بعد الصعيديه\nو هي اللهجه الرئيسيه للوجه البحري في مصر و خصوصا غرب الدلتا وانتشرت اللهجه دي في انحاء مصر بعد القرن الحداشر الميلادي\nو ده نتيجه لقرار توحيد الصلوات المسيحيه داخل الكنيسه باللهجه البحيريه اللي ادي لانتشارها بشكل كبير\nو اصبحت هي اللهجه الوحيده اللي بتتدرس في الكنائس دلوقت و اكتر اللهجات المعروفه حاليا جوه مصر\nو ان كانت اقل اهميه في الاوساط الاكاديميه  تسبقها اللهجه الصعيديه باعتبارها اللهجه الرئيسيه للغه القبطيه\n\"و اللهجه البحيريه ليها عده الفاظ او طرق لنطقها و هما \"اللفظ الاكاديمي\" و \"اللفظ المتأخر او المتوارث\" و \"اللفظ الكنسي او العرياني او الحديث\n\nايه هو اللفظ المتأخر (المتوارث)؟\nهو اللفظ اللي وصل لينا من جدودنا بالتوارث او عن طريق الترجمه الصوتيه بالحروف العربيه للغه القبطيه و من اهم رواد اللفظ ده\nهو دكتور: اميل ماهر او القس : شنوده ماهر و يعتبر هو اللفظ الوحيد للهجه البحيريه اللي وصل لينا و مدون و موثق\nو اغلب المخطوطات القبطيه اللي مترجمه صوتيا مكتوبه باللفظ ده و المهتمين بيه بيطلقو عليه اللفظ القديم او اللفظ الاصيل\n\nامتي ادرس اللفظ القديم؟\nلو انت عايز تدرس و تتكلم اللغه زي ما كان اجدادنا في اواخر عصور اللغه القبطيه بيتكلمو يعني قبل ما اللغه تموت مباشرتا\nو هو اخر تطور طبيعي للغه القبطيه و اقرب لفظ للكلمات القبطيه الموجوده حاليا في العاميه المصريه و اللفظ ده كانت كل الكنايس بتصلي بيه قبل القرن ال ١٩ الميلادي\nاو قبل ما يظهر اللفظ الكنسي و ينتشر في اغلب الكنايس و دراسته تعتبر حفاظ علي التراث و الموروث القبطي\nكمان هو اقرب لفظ للعاميه المصريه يعني كل اصواته هتعرف تنطقها بسهوله\n\nايه التهم او العيوب المتوجهه للفظ المتأخر؟\nالحاجه الرئيسيه اللي بتتوجه للفظ المتاخر انه مش لفظ اللغه القبطيه الصحيح قبل دخول العرب مصر و انه متأثر باللغه العربيه بشكل كبير و فيه خلط بين الحروف\nيعني هتلاقي نطق \"ⲃ,ⲡ,ⲫ\" بيشتركو في نطقهم \"ب\" و هتلاقي \"ⲃ, ⲟⲩ\" بيشتركو في نطقهم \"و\" و \"ϣ,ϭ\" نطقهم شبه بعض  \"ش\" و الحروف المتحركه اغلبها بيميل للفتح\nو بعض الحروف زي \\\"ⲃ,ⲧ,ⲫ,ⲏ\\\" ملهاش قواعد للنطق.\n\nطيب ايه هو اللفظ الكنسي ده؟\nفي القرن ال ١٩ شاف بطريرك الكنيسه القبطيه ان اللفظ القديم فيه بعض اللخبطه و الخلط بين نطق الحروف فكلف شخص اسمه \"عريان افندى\" علشان يرجع نطق الحروف للنطق الاصلي\nو بالفعل تحمس عريان افندي للفكره و لان القبطيه فيها ٢٤ حرف يوناني فاتجه للابجديه اليونانيه في عصره و خدها و طبقها علي اللغه القبطيه و غير نطق حرفين من السبعه اللي اتاخدو من الديموطيقي\nو كان الغرض من التعديل ده انه يدي كل حرف قيمه صوتيه و قاعده في نطقه و يسهل تعليم اللغه القبطيه.\n\nامتي ادرس اللفظ الكنسي؟\nلو انت مهتم باللغه القبطيه بس علشان صلوات الكنيسه و الحانها مش للدراسه او عشان تستخدمها يبقي تدرس اللفظ الكنسي\nعشان وحده الصلوات و الالحان في الكنيسه\n\nايه عيوب اللفظ الكنسي؟\nلما اتجه المعلم عريان افندي للحروف اليونانيه و دخل قواعد نطقها و اصواتها ده مسهلش اللغه لكنه ضاف قواعد زياده علي قرايتها\nو كمان غير قيم اصوات و دخل اصوات غريبه علي لسان المصريين زي حروف \\\"ذ,ث,ڤ\\\" و ادخل همزات و توقفات غريبه علي اللغه القبطيه\nو ان كان للامانه نجح في ارجاع بعض الحروف القليله لاصولها\nلكن ده خلي اللفظ الكنسي مش بيمثل فعلا الصوت الحقيقي للغه\nو اللفظ الكنسي ملوش اي مكانه اكاديميه و مش موجود غير في الكنيسه المصريه و اللي بيحاول يدافع عنه\nبطريقه علميه هتلاقيه دايما بيقول كان المفروض الحرف يتطور بالطريقه دي لو العرب مدخلوش مصر\n\nفاضل اللفظ الاكاديمي يطلع ايه ده؟\nاللفظ الاكاديمي هو نفس محاوله عريان افندي لاسترداد اصوات اللغه للقرون الاولي لكن من علماء و متخصصين\nو يعتقد بنسبه كبيره انه كان النطق الاصلي للغه المصريه القديمه و هو الاجدر من اللفظ المتاخر انه يتقال عليه اللفظ القديم\nو هو اللفظ اللي بيتدرس في الاكاديميات الكبري اللي مهتمه باللغه القبطيه\n\nامتي ادرس اللفظ الاكاديمي؟\nلو انت مهتم بدراسه اللغه اكاديميا و التعمق فيها\nاو لو انت عايز تستخدمها في حياتك اليوميه و عايز ترجع للنطق الاصلي للغه في القرون الاولي\n\nو اللفظ الاكاديمي ده ليه عيوب؟\nاللفظ الاكاديمي هو حاجه علميه و معترف بيها لكنه في الاخر لفظ مفترض محدش سمعه و موصلناش ولا استلمناه\nو اللفظ ده فيه بعض الحروف اللي اختفت في لغتنا العاميه فلازم تكون متمكن من نطق الحروف الغريبه شويه و لو اخضعته للعاميه المصريه هتلاقي طلعلك اللفظ المتأخر\n\n*نصيحه علشان متتلخبطش تختار لفظ واحد في البدايه و تبدأ تتعلمه و تنطق بيه لانك لو مبتدئ و حاولت تتعلمهم كلهم\nممكن تتوه و تسيب اللغه و اول ما تعدي مرحله النطق الباقي كل الناس متفقه فيه و هتلاقي اللغه ممتعه و سهله\n\nطيب انا اعرف اللفظ الكنسي و مهتم بالالحان و مقتنع بلفظ تاني بس مش عايز الخبط وسط الناس و اقول بطريقه مختلفه؟\nممكن تبدأ تسيبك من القبطي المعرب و تقرا بالحروف القبطيه و تغير نطق شويه حروف في البدايه زي \\\"ⲇ,Ⲑ,ϫ,ϭ\\\" و كمان نطق ال \\\"ⲩ\\\" بعد ال \\\"ⲁ,ⲉ\\\"\nهتلاقي نفسك ماشي معاهم بنفس اللحن و الطريقه و لكن هتكون رجعت للفظ الصح بنسبه كبيره و تبدأ تتعلم الباقي واحده واحده\n\nفي النهايه اياً كان اللفظ اللي بتتعلم بيه فاكيد كلنا في الاخر هدفنا واحد و هو معرفه لغتنا الاصليه و الانتماء لهويتنا المصريه\nو ميلقش بينا اننا نوجه اتهامات لبعض او حتي لاي هويه او ثقافه تانيه\nفقبل ما تتهم اللي مهتمين باللفظ المتأخر انهم بيشوهو اللغه او انها غلط افتكر ان اغلب اجدادنا كانو بيتكلموا بيه و حتي ان كان متأثر بلغات او لهجات تانيه فدي حاجه طبيعي انها تحصل لاي لغه في العالم\nو قبل ما تتهم اللفظ الكنسي و الكنيسه افتكر ان المؤسسه دي حافظت علي اللغه المصريه القديمه بكل خطوتها بطريقه مباشره او غير مباشره و لولاها كان ضاع اغلب تاريخ مصر و كانت لغتنا هتبقي لغه منقرضه مش ميته و حروفها عباره عن طلاسم مش فاهمين منها حاجه</string>
    <string name="dialect_about_sahidic">اللهجه القبطيه الصعيديه:\n\nهي واحده من لهجات القبطيه الرئيسية و تعتبر هي اهم لهجات اللغه القبطيه علي الاطلاق وهي اللهجه الرئيسيه لسكان وادي النيل و كانت تستخدم بجانب لهجاتهم الفرعيه\nحيث كانت اللهجه الصعيديه هي الاكثر انتشارا في مصر في القرون الاولي و بدأت في التراجع من القرن الحادي عشر و يعتقد انها صمدت و بقيت حتي توقف الكلام باللغه المصريه القديمه بين عامه الشعب\nو تعتبر اللهجه الصعيديه هي اللهجه الادبيه للغه القبطيه حيث تم تدوين اغلبيه الاعمال الادبيه و الفنيه و حتي الدينيه و السحريه منها باللهجه الصعيديه\nو يميل البعض لتسميتها الفصحي القبطيه إن صح هذا التعبير و هي تعتبر اللهجه الرئيسيه في دراسه اللغه القبطيه في المؤسسات الاكاديميه خارج مصر\nو لكنها لا تحظي بالاهتمام الكافي داخل مصر نتيجه اتجاه اغلب الدارسين للهجه البحيريه بسبب استخدامها حاليا في الكنائس و توفر الكتب العربيه لها\n</string>
    <string name="letter_list_title_sahidic">الأبجديه القبطية الصعيدية</string>
    <string name="letter_list_title_bohiric">اللأبجديه القبطية البحيرية</string>
    <string name="letter_display_comment">تعليق</string>
    <string name="letter_display_modern_title">النطق البحيري الحديث (الكنسي)</string>
    <string name="letter_display_late_title">النطق البحيري المتأخر (المتوارث)</string>
    <string name="letter_display_acadimic_title">النطق البحيري الأكاديمي</string>
    <string name="letter_display_general_title">النطق البحيري</string>
    <string name="letter_display_sahidic_title">النطق الصعيدي</string>
    <string name="letter_display_type">نوع الحرف</string>
    <string name="letter_display_name">اسم الحرف</string>
    <string name="letter_display_comment_alert">هذا التعليق راي شخصي يعبر عن وجهه نظر في محاوله ضبط و توحيد النطق و لا يعبر عن دراسه علميه او يعتبر كمصدر موثوق</string>
    <string name="acadimic">Ⲟⲩⲣⲉⲙⲥ̀ⲃⲱ\nأكاديمي</string>
    <string name="late">Ⲟⲩⲁⲡⲁⲥ\nمتأخر</string>
    <string name="reformed">Ⲟⲩⲃⲉⲣⲓ\nحديث</string>
    <string name="about_contrbution"><![CDATA[ ساههم معنا: <br> في فكره و برمجة التطبيق المصغر لكلمه اليوم م/مينا. <br> في المراجعه المبدئيه للكلمات القبطيه صفحة<a href="https://www.facebook.com/%D8%A8%D8%A7%D9%84%D9%82%D8%A8%D8%B7%D9%8A-%CF%A6%E2%B2%89%E2%B2%9B-%CF%AE%E2%B2%99%E2%B2%89%E2%B2%A7%E2%B2%A3%E2%B2%89%E2%B2%99%E2%B2%9B%CC%80%E2%B2%AD%E2%B2%8F%E2%B2%99%E2%B2%93-248627559356401"> بالقبطي - Ϧⲉⲛ Ϯⲙⲉⲧⲣⲉⲙⲛ̀ⲭⲏⲙⲓ </a> ]]></string>
    <string name="main_new">**ملحوظات**\n تستطيع اضافه التقويم القبطي و كلمه اليوم كتطبيقات مصغره علي  الشاشه الرئيسيه.\n **جديد**\n الان يمكنك عرض التقويم القبطي بالارقام القبطيه من الضبط</string>
</resources>